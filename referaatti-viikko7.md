### Ohjemistotuotanto syksy 2021, viikko 7, tehtävä 5 (vaihtoehtoinen)

Lauri Suomalainen käsittelee kandidaatintyössään *Ohjelmistotuotantomenetelmien kehittyminen 1950-luvulta nykypäivään* ohjelmistotuotantomenetelmien historiaa ja tulevaisuutta. Työssä esitellään kronologisessa järjestyksessä kolme eri oman aikakautensa ohjelmistotuotantomenetelmää sekä niiden tyyppiesimerkkejä. Lisäksi työssä kerrotaan jokaisesta menetelmästä idea, käyttötapa, hyödyt ja heikkoudet. Työssä käsitellään perinteiseisistä menetelmistä vesiputousmalli, iteratiivisista menetelmistä spiraalimalli ja RUP (Rational Unified Process) sekä ketteristä menetelmistä SCRUM. Lopuksi tehdään havainto miten internetin yleistymisen myötä iteratiiviset ja ketterät menetelmät ilmaantuivat osaksi ohjelmistotuotantoa. Tulevaisuuden ohjelmistotuotantomenetelmien haasteena mainitaan skaalautuvuus suurien ja kansainvälisten ohjemistoprojektien suhteen.